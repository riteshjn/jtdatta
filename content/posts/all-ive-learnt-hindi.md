---
title: "जो भी मैंने सीखा है, संक्षिप्त में"
date: 2020-07-11T08:08:50+02:00
draft: true
categories: ['spirituality']
tags: ['spirituality', 'basics']
summary: "यदि आप सही में खुद को और दूसरों के साथ अपने संबंधों को सुधारना चाहते हैं, निश्चित कीजिए कि आप छोटे से छोटे समय के लिए भी उदास या गुस्सा नहीं होंगे। इस पूरे संसार में आपकी अपनी खुशी और आपके साथ दूसरों के अच्छे संबंध से अधिक महत्वपूर्ण और कुछ भी नहीं"
---

हर समय सबसे जरूरी बात यह है कि आप हमेशा भलाई करें। आपको तभी भी भलाई करने की आवश्यकता है जब आपको लगे कि दूसरे आपके भलाई के हकदार नहीं है, और तब भी जब दूसरे आपसे या आपके बारे में नकारात्मक बात करें। अंतत: यह आपके और उनके बीच नहीं रहेगा। अंत में, यह आपके और परमात्मा के बीच रहेगा। 

> यदि आप सही में खुद को और दूसरों के साथ अपने संबंधों को सुधारना चाहते हैं, निश्चित कीजिए कि आप छोटे से छोटे समय के लिए भी उदास या गुस्सा नहीं होंगे। इस पूरे संसार में आपकी अपनी खुशी और आपके साथ दूसरों के अच्छे संबंध से अधिक महत्वपूर्ण और कुछ भी नहीं

अपने जीवन को सुधारने के लिए इन सरल नियमों का पालन करें:

1. जो भी परिस्थिति आपके सामने आए उसे अपने पूर्व कर्मों के फल समझ कर प्रसन्नता के साथ स्वीकार करें। 
2. हर परिस्थिति में, सकारात्मक तरीके से सोचिए, बोलिए और कीजिए। 
3. हर समय सभी प्रकार के नकारात्मकता से दूर रहे, खास तौर पर क्रोध। 

यदि आप निष्ठा से इन नियमों का पालन सिर्फ एक महीने तक भी करें, तो आपको बढ़ा हुआ सकारात्मकता और घटा हुआ नकारात्मकता महसूस होना शुरू हो जाएगा। 

यदि आप प्रसन्न होना चाहते हैं, तो केवल दूसरों के सकारात्मक पहलुओं पर ध्यान दें, कभी भी उनके नकारात्मकता पर नहीं। कुछ लोगों के मामलों में, आपको उनके सकारात्मकता ढूंढने में थोड़ा समय लग सकता है। याद रखिए यह उनकी गलती नहीं है कि आप समय निकालकर उनके सकारात्मक पहलू को ढूंढ रहे हैं; यह सिर्फ आपके चिंताशीलता के अभाव के कारण है। 

सभी भौतिक पहलुओं को लेकर सहनशील बने, जिसमें देखने और छूने योग्य कुछ भी हो सकता है। आपके द्वारा विकसित अच्छे बिंदुओं और विचारों के साथ आपको पूरी तरह से दृढ़ रहना चाहिए। इसमें सकारात्मकता, आनंद, प्रेम और शांति है। 

यह महत्वपूर्ण है कि अपने भौतिक संपत्ति को बढ़ाया जाए, मगर अपने सकारात्मक गुणों को बढ़ाने के लिए अधिक ध्यान की आवश्यकता है। आपकी सकारात्मक गुण आपके भौतिक संपत्ति से कहीं ज्यादा श्रेष्ठतर है। क्योंकि, भौतिक संपत्ति आपको तब तक मदद करती हैं जब तक आपका शरीर सांस ले रहा है, वही सकारात्मक गुण आपके आत्मा को इस जन्म के बाद भी सहायता करेगी। 

मुझे लगता है हमें समझ आ गया है क्यों हमारा क्रोध हमें आहत करता है। क्रोध कई बाहरी कारकों या व्यक्ति की वजह से विकसित होता है, मगर यह बात तो सच है, की मेरे द्वारा बनाया गया स्वयं का क्रोध, केवल मुझे ही आहत करता है। 

जब बात आती है कि हम कैसे क्रोधित होने से बचें, एक पद्धति जो मेरे लिए कारगर साबित हुई है, वह है, मैं विश्वास करता हूं की सभी परिस्थितियां – किसी का मुझसे बात करने का तरीका, मुझसे बातचीत करते वक्त उनके हाव भाव, या कोई भी समस्या जो मेरे सम्मुख प्रस्तुत होती है – वह असल में परिणाम है, जो मुझे अपने पूर्व कर्मों के खातों से मिल रहा है। 

ऐसे परिस्थितियों के ऊपर मेरा कोई नियंत्रण नहीं है। किसी के कोई भी वक्तव्य के ऊपर, मेरा कोई भी नियंत्रण नहीं है; हर वह कार्य जो कोई करता है, उस पर मेरा कोई नियंत्रण नहीं है। जो मेरे नियंत्रण में है वह है मेरे मन को स्थिर रखने के लिए प्रशिक्षित करना, जिससे कि मैं स्वयं को क्रोधित और उदास होने की अनुमति ना दूं। 

एक और पद्धति जो अच्छे से काम करता है, वह है मेरा विश्वास कि अन्य लोग अपने दृष्टिकोण के अनुसार बिल्कुल सही है, तब भी अगर वह मेरे दृष्टिकोण से भिन्न हो। 

एक बार जब आप अपने क्रोध पर विजय प्राप्त कर ले, आप शांत हो जाएंगे। आप बेहतर ढंग से सोचेंगे, बोलेंगे और करेंगे। औरों के साथ आप और सकारात्मक तरीके से बातचीत कर पाएंगे। कृपया थोड़ा और अधिक प्रयत्न करें यह सुनिश्चित करने के लिए कि आपके विचार प्रक्रिया में थोड़ा सा भी गुस्सा या नकारात्मकता ना प्रवेश कर सकें। 

अपने आप का मूल्यांकन करने का प्रयास करें और निर्धारित करें कि आप क्या बनना चाहते हैं। मान लीजिए कि आप प्रसन्न, शांतिमय और प्रेम से परिपूर्ण होना चाहते हैं। फिर, ज्यादातर समय अपने मन में इस बात का ध्यान रखें और आशा करते हैं, कुछ ही दिनों में, आप के भीतर यह गुण आ जाएंगे। 

दूसरा चरण जिसमें आवश्यकता है बल और सहनशीलता की। जैसा आप रहना चाहते हैं वैसे रहने में यह आपको मदद करता है, चाहे परिस्थिति आपके सम्मुख जैसे भी हो। यदि कोई आपसे क्रोधित हो जाए, तो आप अपने गुणों को बनाए रखेंगे और स्थिर, प्रसन्न, शांतिपूर्ण एवं प्रेममय रहेंगे। यदि आप मजबूत बने रहे, तो दूसरे का क्रोध आपको आपके संतुलन से हिला नहीं पाएगा। अंततः आप अपने जीवन के बाकी समय प्रसन्नता पूर्वक, शांति पूर्वक एवं प्रेममय होकर बिताएंगे। जब ऐसा होगा, आपको यह बहुत अच्छा लगेगा। 

अंत में, यदि हम चीजों को सकारात्मक रखें, और दूसरों के प्रति कोई नकारात्मक सोच ना रखें, फिर हम इस संसार में सकारात्मकता फैलाएंगे। हम स्वयं के गुणों को विकसित करेंगे और दूसरों की सहायता करेंगे। हमारी सोच, कथनी, और कार्य प्रेम, शांति, शुद्धता, आनंद, ज्ञान, खुशी और अच्छी ताकत के इर्द-गिर्द घूमना चाहिए। 