---
title: "मैं आध्यात्मिकता के पथ पर कैसे आया"
date: 2020-07-11T07:49:09+02:00
draft: true
categories: ['spirituality']
tags: ['spirituality', 'basics', 'hindi']
---
मेरे हाई स्कूल सर्टिफिकेट के अनुसार, मेरा जन्म जुलाई 16, 1940 को भीरा में हुआ था (वर्तमान पाकिस्तान में स्थित)। मेरे पिता का नाम अर्जुन दास दत्ता और माता का नाम विद्या दत्त था। बंटवारे के दौरान, हमारा परिवार 1947 को भारत चला आया। 

 मैंने 1957 में अपने इंटरमीडिएट के परीक्षा को पूरा किया और इंडियन इंस्टिट्यूट ऑफ टेक्नोलॉजी (IIT) खरगपुर में दाखिला लिया। 1961 में, सिविल इंजीनियरिंग में मैंने स्नातक की पढ़ाई पूरी की, इसके बाद 1962 में मैंने सॉइल मैकेनिक्स पर स्नातकोत्तर की पढ़ाई पूरी की। 

1962 से लेकर 1965 तक, मैंने बॉर्डर रोड के लिए काम किया। 1965 से लेकर 1967 के मध्य तक मैं कई जगह कार्यरत रहा, जिसमें कॉलेज ऑफ मिलिट्री इंजीनियरिंग (CME) पुणे में शिक्षण भी शामिल है। 1967 में, मैं यूनाइटेड किंगडम में चला गया और उसी वर्ष के अंत में मैंने विवाह किया। अगस्त 1969 तक मैंने स्कॉटलैंड में काम किया। 

 फिर मैं अमेरिका चला गया और 1983 तक मैंने कई सारे कंसलटिंग कंपनियों में काम किया। इसी समय के दौरान मैंने अपनी खुद की कंसलटिंग कंपनी शुरू की - Datta Consultants, Inc.

 31 दिसंबर, 2005 को मैंने अपने कंपनी के शेयर अपने कर्मचारियों को सौंप दिया। कुछ उपयोगी क्रियाकलाप या व्यवसाय ढूंढने के उद्देश्य से मैंने 2006 को भ्रमण/यात्रा करना शुरू किया। 

अभी, मेरा मुख्य कार्य जितना हो सके उतना यात्रा करना है, और योग्य एवं जरूरतमंदों की मदद करना, खास तौर पर छात्र और युवा उद्यमी। 

जब मैं 13 वर्ष का था, मैं आध्यात्मिक मार्गदर्शन की खोज में था। इस प्रक्रिया में कुछ समय बिताने के बाद, गीता प्रेस से मुझे भगवत गीता की एक प्रति मिली। इसमें संस्कृत से हिंदी में, शब्द दर शब्द का अनुवाद था, जिसमें सभी श्लोकों की हर पंक्ति हिंदी में थी। मुझे इसके उपदेश अच्छे लगे और मैं इसे प्रतिदिन पढ़ने लगा। कुछ ही वर्षों में, गीता मेरे आध्यात्मिक मार्गदर्शन का एक महत्वपूर्ण स्रोत बन गया। 

कुछ वर्ष पहले, मैंने बहन शिवानी का एक एपिसोड देखा, जो ब्रह्मा कुमारी से जुड़ी हुई है। मुझे प्रतीत हुआ, वह भगवत गीता के उपदेशों को सरल एवं समझने योग्य तरीके से बता रही थी। 

आध्यात्मिक दृष्टिकोण से, मैं काफी विकसित हो गया हूं, इतना की मुझे लगता है मेरे ज्ञान को यदि मैं दूसरों तक न पहुंचा सका तो यह बड़ा ही अनुचित कार्य होगा। इसी के परिणाम स्वरूप, मैंने निर्णय लिया है कि मैंने जो कुछ गीता से और शिवानी के एपिसोड से सीखा है उसे एक पुस्तिका के रूप में प्रस्तुत करूं। 

विचार यह है कि इस पुस्तिका को जितने लोगों तक पहुंचाया जा सके उतने लोगों तक पहुंचाया जाए, जिससे कि वे भी इसका लाभ उठा सकें। 

