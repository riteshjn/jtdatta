---
title: "आध्यात्मिकता की बुनियादी बातें"
date: 2020-07-11T07:54:13+02:00
draft: true
categories: ['spirituality']
tags: ['spirituality', 'basics']
summary: "यहां, मै मेरे द्वारा उपयोग किए गए कुछ शब्दों के अर्थ को समझाने की कोशिश करूंगा। यह आधिकारिक परिभाषा नहीं है। मैं इन्हें बहुत ही सरल शब्दों में वर्णन करूंगा, जिससे कि आपको विचारों को समझने में आसानी हो। इन शब्दों को अल्फाबेटिकली सूचीबद्ध किया गया है, बाकी और किसी महत्त्व के हिसाब से नहीं।"
---

यहां, मै मेरे द्वारा उपयोग किए गए कुछ शब्दों के अर्थ को समझाने की कोशिश करूंगा। यह आधिकारिक परिभाषा नहीं है। मैं इन्हें बहुत ही सरल शब्दों में वर्णन करूंगा, जिससे कि आपको विचारों को समझने में आसानी हो। इन शब्दों को अल्फाबेटिकली सूचीबद्ध किया गया है, बाकी और किसी महत्त्व के हिसाब से नहीं। 

### कार्य (Actions)
अधिकतर लोगों को यह लगता है कि जो भी हम कहते या करते हैं वही कार्य है। कार्य में हमारे विचार भी शामिल है। तीनों में से, हमारी सोच अधिक शक्तिशाली है, क्योंकि सोच दूसरों तक भाषण या शारीरिक क्रियाओं की तुलना में अधिक तेजी से पहुंचती है। 
एक उदाहरण प्रस्तुत करता हूं। एक अच्छे भाषण को तैयार करके मैं किसी के साथ भेंट करने गया। हालांकि, मेरे कुछ कहने से पहले ही मैंने अपने मन से नकारात्मकता को प्रकट किया। इस परिस्थिति से मिलती एक कहावत है - यदि यह कहने या करने योग्य नहीं है, तो यह सोचने योग्य भी नहीं है होगा। 

### प्रसन्न रहना (Being Happy)
मुझे लगता है, जब मैं कहता हूं कि हर कोई खुश रहना चाहता है तो मैं सही कहता हूं। आपको यह भी समझना होगा कि यदि आपकी खुशी दूसरों और बाहरी कारकों पर निर्भर है, फिर आप कुछ ही समय के लिए खुश रहेंगे, हर वक्त नहीं। 

मेरा सुझाव यह है कि आप अपने विचारों को इस तरह से ढालिए की आपकी खुशी अन्य व्यक्ति या बाहरी कारकों पर कभी निर्भर ना रहे। फिर तभी आप सदैव प्रसन्न रह पाएंगे। यह याद रखने लायक एक बहुत महत्वपूर्ण पहलू है। 

मैं उपलब्ध हूं, आप मुझसे उन तरीकों के बारे में पूछ सकते हैं जिससे आप अंतर से प्रफुल्लित रहे सके। यदि आप मुझ तक न पहुंच सके, आप शिवानी की वीडियो “Happiness Unlimited” सीरीज देखें, जहां वे उन पहलुओं के बारे में चर्चा करती हैं जो हमारी प्रसन्नता को प्रभावित करती है। 


### वर्तमान में मौजूद होना और करना (Being and Doing) 
जबकि आपके जीवन में जो आप करते हैं वह महत्वपूर्ण है, इससे भी ज्यादा महत्वपूर्ण है आप क्या महसूस करते हैं। प्रत्येक समय जब आप गुस्सा, उदासी, ईर्ष्या, या घृणा का अनुभव करते हैं, आपके शरीर में खराब रसायन बनते हैं जो आपके मन और शरीर पर हानिकारक प्रभाव डालते हैं। इस बात को याद रखिए कि आपके हर विचार आपके शरीर के सभी कोशिकाओं को प्रभावित करती है। प्रत्येक समय नकारात्मक सोच एवं भावनाओं से दूर रहे। यदि कुछ बुरा होता भी है, तो शांत रहते हुए उसे सही करने की कोशिश करें, यह समझते हुए की जो भी आपके सम्मुख प्रस्तुत हो रहा है यह सभी आपके अपने कर्मों का फल है। 


### प्रेम से परिपूर्ण रहना (Being Full of Love)
प्रेम से परिपूर्ण, या प्रेमभाव से रहने का अर्थ प्रेम आपका गुण हो। सभी लोगों के प्रति आपका प्रेम उनके गुणों पर निर्भर नहीं करता। आप हर किसी को सिर्फ इसीलिए प्रेम करते हैं क्योंकि प्रेम ही आपका स्वभाव है। आपने सुना ही होगा की ईश्वर आपको प्यार करते हैं चाहे आप कोई भी हो। यह प्रेमभाव को समझाने का एक बहुत ही अच्छा तरीका है, क्योंकि ईश्वर स्वयं प्रेम से परिपूर्ण है। ऐसे किसी व्यक्ति को अधिक प्यार दें जब आपको लगे कि वह शायद ही इसका हकदार हो, क्योंकि यही वह समय है जब उनको इसकी सबसे अधिक आवश्यकता है। 


### शांतिपूर्ण रहना (Being Peaceful)
शांतिपूर्ण रहना यानी प्रसन्न और स्थिर रहना, और उदास न रहना। यदि आप कोई नकारात्मक परिस्थिति के सम्मुख होते हैं, आप अपने विचार प्रक्रिया के उपयोग से लाभ उठा सकते हैं। परिस्थिति को आपके पूर्व कर्मो का नतीजा और वर्तमान सच मान के स्वीकार करना, बिना दूसरों को इसका जिम्मेदार ठहराये उस परिस्थिति में सकारात्मकता को ढूंढें। ऐसा करने से, आप शांति में रहेंगे और, फलस्वरूप आगे बढ़ने के सबसे उपयुक्त तरीके का निर्णय कर पाएंगे। 


### शुद्ध होना (Being Pure) 
शुद्ध से तात्पर्य आपके सोच, शब्द एवं कर्मों का एक जैसा और सकारात्मक होना। आपको हमेशा धैर्य और संयम बनाए रखना होगा। इस तरीके से, हर कोई, जिसमें आप भी शामिल है, यह जानेगा की आप निर्भर योग्य हैं, और आपकी प्रतिक्रिया हमेशा सकारात्मक और मददगार होती है। 


### मजबूत बने (Being Strong) 
और शक्ति प्राप्त करने के लिए, आपको परमात्मा के सहायता की आवश्यकता है। सुबह जब आपका मन उसकी सर्वोत्तम स्थिति में होता है, तब ध्यान करने से इसे प्राप्त कर पाना आसान होता है। मैं शक्ति को अपनी विचार प्रक्रिया को सकारात्मक और शांत रखने के लिए बल के रूप में व्याख्या करता हूं, बिना दूसरों या किसी बाहरी कारक द्वारा परेशान किए। यह सही है की रोम एक दिन में नहीं बना था, इसीलिए आपको सकारात्मक चिंतन और सकारात्मक ज्ञान द्वारा अपने विचार प्रक्रिया को नियंत्रित करना होगा, जिसमें थोड़ा समय लगेगा। 


### विश्वास प्रणाली (Belief Systems)
अपने विश्वास प्रणाली की समीक्षा करें। अपने सभी विश्वासों के बारे में सोचें। हर एक विश्वास पर कुछ समय बिताएं। उन्हें तभी अपने विश्वास प्रणाली का हिस्सा बनाएं यदि आपका मन उनके विश्लेषण के बाद उन्हें सही और सकारात्मक पाता है। कुछ विश्वास जो आपके प्रसन्नता को और बढ़ाता है:
* आप हर किसी से प्रेम करते हैं
* हर किसी को अपनी राय बनाने का अधिकार है
* आप हर परिस्थिति को सही और सटीक मान कर स्वीकार करते हैं

कुछ विश्वास जो आपके प्रसन्नता और शांति पर नकारात्मक प्रभाव डालते हैं:
* क्रोध आवश्यक है
* दूसरों की प्रशंसा करने से उन पर नकारात्मक प्रभाव पड़ता है
* दूसरों पर नियंत्रण आपको शक्तिशाली बनाएगा

### प्रतियोगिता (Competition)
दूसरों से अपनी तुलना और प्रतिस्पर्धा करने का प्रयास न करें। हर एक व्यक्ति, एक ऐसे शरीर के साथ आता है जो आत्मा द्वारा नियंत्रित है, और दो आत्माएं इस संसार में कभी एक जैसी नहीं हो सकती। सभी आत्माओं को अपने कर्मों के खातों का बोझ ढोना पड़ता है और वह अपने संस्कार और कर्मों के खातों के हिसाब से प्रदर्शन करती है। 

भौतिक स्तर पर इसे समझने के लिए, कोई भी प्रतियोगिता दो व्यक्ति के बीच में कुछ ऐसा है जैसे अपने तकनीकी ज्ञान के आधार पर एक इंजीनियर एक चिकित्सक से प्रतिस्पर्धा कर रहा हों। केवल आप ही वह व्यक्ति है जिसके साथ आपको स्वयं प्रतिस्पर्धा करना चाहिए। 
हर किसी के बारे में अच्छा सोचे। ऐसा करने से, आप खुद को सुधार रहे हैं। आप प्रतीक्षा नहीं कर सकते कि दूसरे कब आपके बारे में अच्छा सोचेंगे। परिवर्तन प्रकृति का नियम है। कोशिश करें की हर किसी के साथ सकारात्मक दिशा में ही परिवर्तन हो। 


### आलोचना (Criticism)
यदि आपके या किसी और के कार्य के वजह से कुछ गड़बड़ होती है, किसी और को दोष न दें या उनकी आलोचना ना करें। सच यही है कि यह आपके वर्तमान और पूर्व कर्मों का परिणाम है, और परिणाम कभी आपके नियंत्रण में नहीं होते। आप भविष्य के लिए अपने पूर्व के कर्मों से कुछ सीख ले सकते हैं। हालांकि, इसके अतिरिक्त पूर्व के परिस्थितियों के बारे में सोचना व्यर्थ है। अपने ऊर्जाओं को केवल समाधान प्राप्त करने के लिए उपयोग करें। 


### अनासक्ति (Detachment)
अधिकतर धर्म अनासक्ति का पाठ पढ़ाती है। हालांकि, अनासक्त होने से तात्पर्य यह नहीं है कि हम अपने पास-पड़ोस और अन्य लोगों के बारे में चिंता ना करें। मुझे यहां दो उदाहरण समझाने दीजिए।

1. एक सर्जन आता है और रोगी का ऑपरेशन करता है। आमतौर पर, वह गाउन, दस्ताना और मास्क पहनता है। वह यह एहतियात इसलिए बरता है जिससे कि रोगी को कोई रोगाणु ना लग जाए। यही अनासक्ति है। 
2. आप एक प्रिय रिश्तेदार के साथ है जिसका दुर्घटना हुआ है और जो पीड़ा से रो रहा है। यदि आप भी रोने लगे और उदास हो जाएं, आप थोड़ी भी मदद नहीं कर पाएंगे। यदि आप अनासक्त रहे, अपने मन को शांत करके, हो सकता है आप कोई मदद कर पाए जैसे इमरजेंसी पर्सनल को बुलाना, आराम प्रदान करना, और प्राथमिक चिकित्सा का प्रबंध करना। 


### कठिन परिस्थितियां (Difficult Situations)
जब कोई परिस्थिति आती है, उन्हें अपने पूर्व कर्मों के परिणाम मानकर स्वीकार करें। किसी को दोष ना दें। अपने समय और ऊर्जा को परिस्थिति के बारे में सोच कर व्यर्थ ना करें। इस परिस्थिति के समाधान को ढूंढने में व्यस्त हो जाए। 

यदि कोई परिस्थिति आपको परेशान कर रही है, याद रखिए अच्छे समाधान वही है जो आपको बताएं आपको क्या करना चाहिए, ना कि दूसरे को क्या करना चाहिए या उन्होंने क्या किया होता। यहां, कर्मों का अर्थ है आपके शब्द, आपके शारीरिक क्रियाएं, और साथ ही साथ आपके विचार। 

कई घटनाओं में, विचार शब्द और क्रियाओं से अधिक शक्तिशाली होती है। इसीलिए शांतिपूर्ण विचार आपको यथोचित समाधान ढूंढने में मदद करती है। 

यदि आपको लगता है कि परिस्थिति शक्तिशाली है, आप कमजोर बन गए हैं। यदि आप अपने भावनात्मक प्रतिक्रियाओं पर नियंत्रण प्राप्त करते हैं, तो आप बलशाली बनते हैं और एक मास्टर के रूप में एक बेहतर समाधान ढूंढ पाते हैं। जितना हो सके इस तरीके से अपनी प्रतिक्रिया दें जिससे किसी व्यक्ति को, आपकी राय में जिसने आपके साथ कुछ गलत किया हो, उसे आप दोषी ना ठहराये। 


### स्वस्थ होना (Healing)
जितना जल्दी हो सके उतने जल्दी प्रत्येक असुविधा का पता लगाएं और उसका उपचार करें। नहीं तो आप असुविधा में जिएंगे, और यह समय के साथ और बिगड़ जाएगा। स्वस्थ होना असल में अपने मन को समझाना है (आत्म-परामर्श) की परिस्थिति सही समय पर उपस्थित हुआ है, और आप को यह पता लगाना होगा कि कैसे इस परिस्थिति में जीवन को सकारात्मक और प्रसन्नता के साथ जिया जाए। यह सोचे कि आपको क्या करना चाहिए, बजाय इसके कि दूसरों ने क्या किया होता या क्या करते। 


### कर्मों के खाते (Karmic Account)

आप जो भी करते हैं वह इसका बैलेंस शीट है और इसके परिणाम को आपके कर्म खाते के रूप में जाना जाता है। यह एक बैंक के खाते जैसा ही है। जितना सकारात्मकता या नकारात्मकता आप जोड़ेंगे, उतना ही सकारात्मकता या नकारात्मकता आप बनाएंगे। 
आपके वर्तमान जीवन में, आपके सभी विचार, शब्द और कर्म, उनके परिणाम सहित, आपके कर्मों के खातों में जुड़ते रहते हैं। फिर आप शेष बैलेंस को अपने अगले जीवन में लेकर जाते हैं। 

हर कोई अपने पूर्व के कर्मों के खातों के हिसाब से जन्म लेता है। जन्म के वक्त, हम अपने संचित व्यक्तित्व को हमारे साथ में लाते हैं। मेरे जीवन का हर एक परिस्थिति मेरे पूर्व कर्मों के खातों पर आधारित है। इसके अतिरिक्त, सभी विचार, शब्द, और कर्म जिनको मै विभिन्न परिस्थितियों को संभालने के लिए करता हूं वह मेरे भविष्य के नियति में योगदान करते हैं।

इस जन्म के बाद, मेरे बाकी बचे कर्मों के खातों का सीधा असर  मेरे आने वाले पुनर्जन्मों पर होगा। जीवन के मेरे यात्रा के दौरान, यह महत्वपूर्ण है कि मैं  उन वस्तुओं को प्राप्त करने के लिए कड़ी मेहनत  करूं जो मेरे शरीर को आराम दे।  हालांकि, मुझे अन्य दो पहलुओं  का भी ध्यान रखना होगा।  इनमें मेरे कर्मों के खाते और मेरा व्यक्तित्व शामिल है।

सभी चीजें जो भौतिक सुख प्रदान करते हैं उनका असर मेरे मृत्यु के बाद मुझ पर नहीं होगा। दूसरी ओर, मेरे कर्मों के खाते और व्यक्तित्व, मेरे अनुवर्ती जन्मों पर असर डालेंगे। इसी वजह से मुझे अपने सकारात्मक विचार, शब्द और कर्म पर अधिक सावधान रहना होगा, जिससे कि मैं अपने भाग्य को सुधार सकूं। 


### वर्तमान में जीना:

पूर्व या भविष्य के बारे में अधिकतर सोच व्यर्थ और/ या नकारात्मक है। हमें हमारा सारा ध्यान वर्तमान पर समर्पित करना चाहिए। वर्तमान के बारे में सोचते समय, हमें हर एक परिस्थिति को स्वीकार करना होगा - बड़ा हो या छोटा - उसी क्षण में। हमें यह याद रखना चाहिए कि सभी मौजूदा परिस्थिति हमारे पूर्व कर्मों के परिणाम हैं। एक बार जब हम वर्तमान को स्वीकार करते हैं, हमें अपने विचारों, शब्दों और कर्मों का मूल्यांकन करना चाहिए कि कैसे वे किसी परिस्थिति को संभालते वक्त सबसे अधिक सकारात्मक और उपयोगी होंगे। 


### विकल्प चुनना (Making Choices) 
इस उदाहरण पर विचार करें जो आपके खुश रहने के आपके विकल्प पर आधारित है, जिसमें कोई आपको डांट रहा हो। 

सबसे पहला विकल्प है सही मायनों में उस व्यक्ति को दोषी ना समझना और यह मानना कि उनके पास आप के संबंध में कोई गलत जानकारी रही होगी। आप आशीर्वाद, शुभकामनाएं दें, और उस व्यक्ति के लिए प्रार्थना करें कि वह और जानकार, सहायक और दोस्ताना बने। और इसकी काफी ज्यादा संभावना है कि वह व्यक्ति भविष्य में आपका शुभचिंतक बन जाए। 

वहीं दूसरी ओर, आप गुस्सा हो सकते हैं और उसे उल्टा डांट-फटकार लगाते हुए प्रतिक्रिया दे सकते हैं। इससे आप दोनों के बीच नकारात्मकता और बढ़ेगी, और इसकी कोई संभावना नहीं होगी कि भविष्य में वह व्यक्ति आपका शुभचिंतक बने। 

शांत और सकारात्मक बने रहे, और यथोचित प्रतिक्रिया दें कर, आप वर्तमान और भविष्य की नियति को सुधार सकते हैं। जितना हो सके हर समय – प्रसन्न, शांतिपूर्ण और प्रेम भाव बनाए रखें। यदि, आप छोटे से समय के लिए भी, असफल रहे, इस बात का पता लगाएं कि क्या करने से आप दोबारा प्रसन्न हो पाएंगे। 

किसी व्यक्ति या परिस्थिति की आलोचना या दोष न दें। सकारात्मक तरीके से सब को माफ करें, प्रत्येक परिस्थिति को स्वीकार करें। इससे, परिस्थिति को संभालने में आपको अतिरिक्त बल मिलेगा और आप और अधिक खुशी, शांति और शक्ति विकसित कर पाएंगे। 

कोई भी परिस्थिति जो आपके सम्मुख प्रस्तुत होती है वह आपके पूर्व कर्मों का ही परिणाम है। आप किसी परिस्थिति में कैसे प्रतिक्रिया करते हैं इसके आधार पर आप अपने भविष्य के नियति को बदल सकते हैं। चाहे आप जो भी कार्यवाही करें, मगर परिणाम आपके द्वारा लिए गए कार्यवाही, आपके संस्कार और आपके कर्म के खातों पर आधारित होगा। इन सभी कारकों को ध्यान में रखते हुए, किसी ने बिल्कुल सही कहा है, “आपको वह नहीं मिलता है जो आपको चाहिए, बल्कि जो आप हैं वही आपको मिलता है (हकदार)। ”


### व्यक्तित्व (Personality)
हर आत्मा में तीन पृथक गुण है – मन, बुद्धि,और व्यक्तित्व। विचार मन में बनते हैं। उन्हें बुद्धि द्वारा संसाधित और समझा जाता है, और फिर उन्हें कार्यान्वित किया जाता है। इन कार्यों के परिणामों को संस्कारों के रूप में संग्रहीत किया जाता है, और हर आत्मा के व्यक्तित्व को ऐसे संग्रहित संस्कारों द्वारा ही निर्माण किया जाता है। 


### भाग्य की प्रक्रिया (Process of Destiny)

मैं दृढ़ता से विश्वास करता हूं कि वह मैं ही हूं जो संपूर्ण रूप से खुद के भाग्य को बनाता और बदलता है। मेरे विचार भावनाओं को उत्पन्न करते हैं, भावनाएं मनोभाव को उत्पन्न करते हैं, मनोभाव कर्मों की रेखा को उत्पन्न करते हैं, बार-बार की जाने वाली कर्म आदतें उत्पन्न करती हैं, और मेरे सभी आदतें मेरे व्यक्तित्व को बनाती है। 
जब भी कोई परिस्थिति उत्पन्न होती है, मैं अपने विचार, शब्द और कार्य द्वारा प्रतिक्रिया देता हूं। यह, बदले में, मेरे भाग्य को तैयार करती है। कर्म के मेरे समझ के अनुसार,आज की बात करें तो, मेरा भाग्य पूरी तरह से तय है और यह आज मेरे द्वारा किए गए कर्म पर निर्भर करता है। इस क्षण के बाद, मेरे व्यक्तित्व के आधार पर, मैं अपने कर्मों को बदलने की शुरुआत कर सकता हूं, और इस प्रकार, मैं अपने भाग्य को बदलूंगा। एक बार मुझे यह समझ में आ जाए, तो मेरे लिए अपने भाग्य को बदलना और सही दिशा में बढ़ना आसान होगा। 

किसी भी समय, एक अच्छा ज्योतिषी आपके भाग्य की भविष्यवाणी कर सकता है और हो सकता है वह उस समय अपने भविष्यवाणी में संपूर्ण रुप से सही साबित हो। उनकी भविष्यवाणी आपके उस समय तक की सभी कर्मों के ऊपर आधारित हैं। उनके द्वारा किए गए भविष्यवाणी के समय के बाद, आप अपने भविष्य के नियति को विभिन्न तरह के कर्मों द्वारा बदल सकते हैं। 

### इस जीवन का उद्देश्य
अपने आत्मा के गुणों को बदलने की मैं पूरी प्रयास करता हूं। इस जीवन में मेरे जितने भी मेल मिलाप हुए हैं, मैंने हमेशा यह कोशिश की है कि मैं दूसरों की मदद करूं और उनके आत्माओं की गुणों को सुधार सकूं। इस तरीके से, मैं अपने भाग्य को बेहतर करूंगा और इससे दूसरों को भी मदद कर पाऊंगा। 

सकारात्मक और नकारात्मक गुण
सकारात्मक गुणों को बढ़ाइए जैसे: 
* खुशी 
* प्यार
* ज्ञान 
* पवित्रता 
* शांति

 इन जैसे नकारात्मक गुणों को कम करें:
* गुस्सा
* घृणा
* ईर्ष्या
* लालच
* आलोचना
* आसक्ति 
* अहंकार


### सकारात्मक चिंतन (Positive Thinking)
सकारात्मक चिंतन से आशय सर्वोत्तम परिणाम प्राप्त करना नहीं है। यह जो भी घटित होगा उसे उचित और सही मानकर स्वीकार करना है। 


### आत्मा
मैं कौन हूं? जितना जल्दी संभव हो सके यह सभी के लिए समझना अच्छा है। मैं एक आत्मा हूं जो अविनाशी है – यह गीता के प्रमुख वचनों में से एक है। मैं विभिन्न शरीरों में यात्रा करता रहता हूं। इस जीवन में, मैं एक मानव शरीर में रह रहा हूं जिसका नाम है जितेंद्र दत्ता। 
आत्मा का कोई भौतिक गुण नहीं है। यह संस्कारों को ढोता है और पूर्व के सभी कर्मों के खातों की बैलेंस शीट को पूरा करता है। सभी आत्माओं के मूल गुणों में शामिल है खुशी, प्यार, शांति, आनंद, ज्ञान, पवित्रता और शक्ति/बल। हमारे शारीरिक रूप के हमारे सफर में, हमने अपने मूल गुणों के साथ समझौता कर लिया है। 

### सफलता और प्रसन्नता
हर कोई खुश होना चाहता है। सफलता, भौतिक चीजों में, कई पहलुओं पर आधारित है। उदाहरण के लिए, यदि आपने मेहनत से पढ़ाई की, तो परीक्षा में आपके सफल होने की संभावना ज्यादा होगी। हालांकि, असली सफलता आपके लिए प्रसन्न होना है चाहे आपको कोई भी परिणाम मिले, आप अपना काम खुशी से करते रहे। 

यदि आपकी प्रसन्नता किसी परिस्थिति या व्यक्ति पर आधारित है, आप अपने प्रसन्नता को नियंत्रण नहीं कर पाएंगे, क्योंकि यह बाहरी चीजों पर निर्भर करता है जो आपके नियंत्रण में नहीं है। एक बार आपने भीतर से खुश रहने का अभ्यास कर लिया और बाहरी चीजों पर निर्भर रहना त्याग दिया, फिर आप असीमित आनंद को बनाने की कला सीख जाएंगे। 


### सीखने की प्रक्रिया
सीखने की प्रक्रिया काफी सीधी है

1. ज्ञान प्राप्त करें (जानकारी इकट्ठा करना)
2. मनन (जानकारी का मंथन करें)
3. इन जानकारियों का अभ्यास अपने दैनिक कार्यो में करें
4. जानकारी साझा करें – जानकारी साझा करने से आप और अधिक ज्ञानी बनते हैं
5. सभी विचारों का अन्वेषण करें और किसी सकारात्मक विचार को दरकिनार ना करें।


### सुझाव
कभी-कभी, दूसरों को सुझाव देना उचित भी होता सकता है। ऐसे परिस्थितियों में, दूसरों के भीतर सकारात्मकता विकसित करने से पहले निश्चित करें कि आप अपने अंदर इसका विकास कर रहे हैं। दयालु बने और अपने सुझाव देते समय और उससे पहले आवश्यकता होने पर उन्हें माफ करें। 
जब कि दूसरों को सुझाव देना अच्छी बात है, दो महत्वपूर्ण पहलुओं पर ध्यान देना आवश्यक है। 
* यदि कोई आपके सुझाव को स्वीकार नहीं करता, तो इसे अपनी मानसिक स्थिति को प्रभावित न करने दे। 
* आपके सुझावों से यह कभी नहीं लगना चाहिए कि आप अन्य व्यक्ति को बदलने की प्रयास कर रहे हैं। जब भी आप किसी को सुधारने या बदलने का प्रयास करते हैं, आप सूचित करते हैं कि वह व्यक्ति साफ तौर पर कुछ गलत कर रहा था और आप उसे सही करना चाहते हैं। याद रखे कि कोई भी अपने दृष्टिकोण से कुछ गलत नहीं करता। 




कुछ खास विषय के बारे में महत्वपूर्ण सुझाव देना ठीक है, लेकिन दूसरे व्यक्तियों के बारे में ऐसा नहीं करना चाहिए। यह पुराने कहावत जैसा है, पापी नहीं पाप से घृणा करो। 

कभी दूसरों को बदलने की कोशिश ना करना। खुद में बदलाव कीजिए। आखिरकार, क्या आप जूता पहन के अपने पैरों की रक्षा करने के बजाय, पूरी दुनिया में कालीन बिछा सकते हैं? 

